У дитячому садочку
Дітки грали в "маму й дочку".
На дві групи поділились.
Одні вчили - другі вчились!

Дівчинка ж одна, маленька,
У кутку сидить сумненька.
Каже: гратися не хочу
Ні "у маму", ні "у дочку."

Вихователька кмітлива
Нашу Катю вговорила.
Підійшла, взяла за руку,
Підвела дівча до гурту.

Каже: "Діточки , хвилину!
Розкажу я вам новину!
"Мами й дочки" - гра старенька,
Роль там буде в нас новенька!

Персонаж новий - БАБУСЯ!
І бабуся в нас - КАТРУСЯ!
Катеринка так зраділа,
Бути бабцею схотіла.

Засвітились щастям очі,
Грає роль дівча охоче!